{
  "language": "sv",
  "body": "Letar du efter ärliga recensioner och omdömen om **Introspektion**? Här kan du läsa vad andra tycker om denna unika diktsamling. \\\nUpptäck hur läsare har upplevt poesin i Introspektion. Här hittar du tankar och reflektioner om hur dikterna har berört, inspirerat och väckt känslor. Vill du veta vilka känslor boken har väckt hos andra? Läs vidare och låt dig inspireras av deras ord – kanske hittar du själv en ny favoritdikt.\n\n> Sonja har lyckats skapa en diktsamling i ett vackert, öppet och lättillgängligt format. Här varvas vackra ljusa rader med mörka djupa, och genom hela samlingen ges utrymme för igenkännande och applicerbarhet. Det är nakna ord, tryckta på papper, som läses som en fin melodi. Det som många tänker men inte vågar uttala högt finns här tryckt i bläck. Jag ogillar egentligen hundöron men kunde inte motstå att markera mina favoriter, men med tidens gång kanske de ändras.\n>\n> [@bokfokus](https://www.instagram.com/p/DCv8AzOOWAQ/)\n>\n>  \n> Jag är vanligtvis inte en person som slår mig ner och läser just dikter, kanske för att jag känner att jag inte har rätt tålamod. Här var inte det ett problem.Även om dikterna är separata, känns det som att jag läser en historia med en tydlig röd tråd och sidorna bara flyger iväg! Det här är en bok jag har bläddrat i lite då och då, och varje dikt har påverkat mig mycket. Vissa gånger känns det som att jag läser mina egna tankar, vilket absolut frambringade många känslor och tankar! Dikterna skildrar många olika ämnen och perspektiv, jag tror att olika människor tolkar dem helt olika beroende på vilken livssituation man lever i. Jag känner av mycket sorg och hopplöshet i orden, men ofta vänder det till något fint och glatt. Jag tycker om att texterna är öppna och ärliga, och diskuterar svåra ämnen, något som inte är helt självklart i den världen vi lever i idag. Jag kan rekommendera den här fina diktsamlingen till alla som uppskattar att läsa betydelsefulla texter, det här är även en perfekt bok för dig som vill börja läsa den här typen av böcker. \n>\n> [@saras.bokhylla](https://www.instagram.com/p/DDejVG-iu7k/?img_index=1)\n>\n> \\\n> Denna diktsamling är helt magiskt. Det är en njutning att läsa alla vackra dikter i denna samling. Med ett vackert språk ställer författaren de frågor vi människor brukar ställa oss. Kanske får vi inte ens svar på dessa frågor. Denna lilla diktsamling väcker tankar och känslor hos mig som läsare. Jag älskade många av dikterna i denna samling och många av dem är verkligen träffande. Flera av frågorna har jag även ställt mig själv, under mitt liv. Jag tänker att efter varje gång man läser en dikt ur boken, kan man hitta någon ny dikt som blir favorit för stunden. Det är så klart helt beroende på vart man befinner sig i livet, och vilka frågor man ställer sig medvetet eller till och med omedvetet. Detta är en bok som jag kan ta fram gång på gång, och även låta mina nära och kära få ta del av. Vill man ge bort något alldeles extra till någon man håller kär i julklapp, så skulle jag rekommendera denna ljuvliga diktsamling. Den är så läsvärd! Jag läser gärna mer av författaren. \\\n> Boken får ❤️❤️❤️❤️❤️/5.\n>\n> [@Nina från ramengarden](https://rammengarden.blogspot.com/2025/01/forfattarintervju-med-sonja-josipovic.html?m=0)\\\n> \\\n> \\\n> Poesi alltså. Jag älskar det. Som vanligt när jag läser diktsamlingar så har läsningen fått ta tid. Jag har läst om boken ett par gånger och hittar nya favoriter varje gång. Mina absoluta favoriter är nog ändå Mina tankar är farliga, Vi levde och Kära hösten. Det är, som jag brukar säga, extra svårt att bedöma poesi. Jag arbetar ofta med poesi i undervisningen men betygsätter det aldrig. All läsning är givetvis subjektiv men vid poesi tycker jag att det är extra svårt.\\\n> Men det här är en bok som nog kan passa de flesta. Språket är rakt och enkelt. Många av mina elever säger innan vi börjar arbeta med poesin att de förknippar det med krångliga, dupa texter. De inser ganska snabbt att poesi inte alls behöver vara svårt och att läsaren kan ha olika tolkningar av innehållet. Jag tror att flera vuxna kanske också är skeptiska till poesi. Jag tänker att de bör prova att läsa till exempel denna. Även om du inte brukar läsa poesi så tror jag att du kan fastna för dessa dikter. Det finns mycket igenkänning. \\\n> \\\n> [@sarasbokhyla](https://www.instagram.com/p/DKXkUojsQFL/)\n\n![]()",
  "title": "Upptäck vad andra tycker om Introspektion: Recensioner och reflektioner",
  "date": "2025-01-05T12:46:00.000Z",
  "summary": "Läs ärliga recensioner och reflektioner om Introspektion, en unik diktsamling av Sonja Josipovic som har berört och inspirerat läsare. Upptäck vad andra tycker om poesin och låt dig inspireras.",
  "thumbnail": "/public/uploads/img_2768.jpg"
}
